Eekboek Boekhoudpakket
======================

EekBoek is een boekhoudprogramma bedoeld voor het midden- en
kleinbedrijf.

EekBoek is niet zomaar een conventioneel boekhoudprogramma. EekBoek
is ontstaan uit de gedachte die iedere wat meer technisch onderlegde
bedrijfsvoerder wel eens heeft gehad: "Boekhouden, da's toch
gewoon wat getalletjes organiseren? Dat moet toch gemakkelijk kunnen
met wat slimme scriptjes."

Velen hebben pogingen daartoe gedaan, maar de meesten faalden omdat
het toch iets complexer bleek te zijn. De goedbedoelde 'slimme
scriptjes' werden weer afgedankt, en men nam noodgedwongen een
commercieel, meestal op Microsoft Windows gebaseerd boekhoudpakket.

EekBoek is wel geslaagd in deze opzet. De 'slimme scriptjes' zijn
weliswaar uitgegroeid tot een stevige applicatie, maar het geheel
vertoont nog steeds alle kenmerken die zo belangrijk waren: eenvoudig
in gebruik, command line gedreven, en een programmeerbare API.

EekBoek slaat alle data op in een relationele database, wat het geheel
robuust en betrouwbaar maakt. De structuur van de administratie en de
boekingsopdrachten kunnen worden onderhouden in twee eenvoudige
tekstbestanden. Voor de andersdenkenden is een grafische user
interface in ontwikkeling die op dezelfde database werkt, Een
export-faciliteit kan van alles wat met de GUI is uitgevoerd weer
tekstbestandjes maken. Op deze wijze blijft het geheel overzichtelijk.

Na een uitgebreide test-periode is EekBoek nu voldoende capabel om aan
het brede publiek te worden gepresenteerd.

Voor meer informatie: http://www.eekboek.nl .

Voor het uitwisselen van ervaringen, vragen om ondersteuning en zo:
gebruik de mailing list http://lists.sourceforge.net/lists/listinfo/eekboek-users.

----------------------------------------------------------------------------
Johan Vromans                                           jvromans@squirrel.nl
Squirrel Consultancy                                  Exloo, the Netherlands
http://www.squirrel.nl                              http://johan.vromans.org
PGP Key 2048/4783B14D                   http://johan.vromans.org/pgpkey.html
----------------------- "Arms are made for hugging" ------------------------
