
      ,--------------------.
      ! Kephra - Funcțiuni |
      `--------------------´

Acesta este locul cel mai bun în care puteți găsi răspuns la întrebări de
genul: "Kephra face...:", "Cum să modific...?" sau "Cum să face în Kephra?".
Chiar dacă meniul principal ar putea să facă aceasta mai rapid.

Chiar dacă acesta editor de texte nu are implementate toate funcțiunile
pe care le dorim, el incorporează deja o sumă importantă de funcțiuni. Dacă
sunteți deja familiarizat cu editoarele de text, puteți sări direct la
secțiunea "Tur Avansat", de asemenea din meniul ajutor.

Dar dacă sunteți interesat de lista completă și ordonată a funcțiunilor
(ordonate ca în meniul principal) atunci citiți mai departe. Cheile de
configurare sunt cele din "config/general/autosaved.conf", fișierul principal
de configurare.

Conținut:

  1 Navigare în text
  2 Selectare text
  3 Editare text (meniul editare)
  4 Istoria modificărilor (meniul editare)
  5 Funcții clipboard (meniul editare)
  6 Meniu și dialog de căutare
  7 Meniu unelte
  8 Meniu Fișiere
  9 Meniu document - setări document
 10 Meniu vizualizare
 11 Meniu configurare
 11 Meniu ajutor

 1 Navigare în text - mutarea cursorului
   - tastele cu săgeți mută cursorul în text (ca de obicei), iar un clic cu
     mouse-ul va repoziționa cursorul în punctul respectiv.
   - tasta <Home> mută cursorul pe primul caracter diferit de spațiu din linia
     curentă. Dacă tastăm <Home> încă o dată, cursorul va fi mutat pe prima
     coloană din linie. <End> mută cursorul al sfârșitul liniei.
   - Combinația de taste <Ctrl>+<Home> va muta cursorul pe primul caracter din
     text, iar <Ctrl>+<End> pe ultimul caracter.
   - Tastele <Page Up> și <Page Down> mută cursorul cu câte o pagină în sus
     respectiv în jos. Pagina find definită ca dimensiunea vizibilă a textului.
   - Combinația de taste <Ctrl>+<Page Up> sau <Page Down> comută la următorul
     sau precedentul document. Ordinea este cea definită de file (Tabs în limba
     engleză).
   - <Ctrl>+<Enter> sau clic stânga pe fila curentă în bara de pagini comută
     la ultimul document utilizat (comută înapoi).
   - <Ctrl>+<Săgeată stânga sau Dreapta> salt al cursorului la începutul sau
     sfârșitul cuvântului următor sau al celui precedent.
   - <Ctrl>+<Sus sau Jos> derulează textul linie cu linie în sus sau în jos.
   - <Alt>+<Sus sau Jos> salt al cursorului la paragraful următor sau la cel
     precedent. Paragraful este un bloc de text, separat de linii goale.
   - Ca să sari la o anumită linie, tastează <Ctrl>+<g> și introdu numărul
     liniei.
   - Tastează <Ctrl>+<+> și <Ctrl>+<-> focalizează în text.

 2 Selectare text
   - Ținând apăsată tasta <Shift> sau butonul stâng al mouse-ului este posibil
     să selectăm text prin mutarea cursorului. Textul selectat va fi marcat.
   - Ca să selectați text în formă de pătrat (coloane), țineți apăsată tasta
     <Alt>. Aceasta se mai numește și selecție rectangulară.
   - Ca să mutați textul selectat cu mouse-ul, țineți apăsat butonul stâng al
     mouse-ului.
     Este de asemenea posibil să mutați text cu ajutorul tastelor cu săgeți în
     timp ce țineți apăsat <Ctrl>+<Alt>. În cazul în care nu este text marcat
     <Ctrl>+<Alt>+<Sus> sau <Jos> va muta linia curentă.
   - Dacă țineți apăsată tasta <Ctrl> în timpul mutării textului cu mouse-ul,
     veți efectua în schimb o copie a lui.
   -  <Ctrl>+<A> marchează tot textul.

 3 Editare text (meniul editare)
   În cele mai multe cazuri veți selecta o fâșie de text, pentru a face ceva cu
   ea și cele mai multe funcții de modificare a textului de aici presupun că ați
   selectat un text în prealabil. În cazul în care nu ați selectat nimic,
   funcțiile for folosii întregul document curent ca intrare. Dacă apăsați
   suplimentar împreună cu o combinație de taste și tasta <Shift>, funcția
   va fi probabil inversată.
   - Orice text selectat va fi șters la tastarea oricărui caracter.
   - Tasta <Ins> comută forma cursorului. O bară verticală permite inserarea
   textului (mod inserare), o bară orizontală de subliniere indică modul de
   suprascriere a textului existent.
   - <Del> șterge caracterul de la stânga cursorului.  <Ctrl>+<Del> șterge
   cuvântul întreg. Tasta <Backspace> (<--) șterge un caracter din partea
   stângă a cursorului, în mod corespunzător, <Ctrl>+<Backspace> șterge un
   cuvânt.
   - Sunt 3 grupe de funcții de editare a textului și fiecare are propriul
   submeniu în meniul "Editare". Formatarea înseamnă rearanjarea textului prin
   inserarea sau ștergerea spațiilor și caracterelor linie nouă, dar fără
   schimbarea conținutului. Comentarea înseamnă inserarea în text sau ștergerea
   din text a unui caracter pentru a activa sau dezactiva conținutul ales în
   limbajul de programare specific. Filtrul de conversie poate face înlocuiri
   de caractere și conținut într-un anumit mod.
   - <Ctrl>+<Space> indentează linia curentă prin inserarea unui spațiu în
   poziția cea mai din stânga indiferent unde este poziționat cursorul. Dacă
   sunt mai multe rânduri selectate, funcția va fi aplicată la toate rândurile,
   <Ctrl>+<Shift>+<Space> vor aplica funcția inversată.
   - <Ctrl>+<Tab> (|<- ->|) face indentare în mod similar, dar cu caractere tab.
   Dimensiunile și tipul acestor taburi depind de setări. Multe alte astfel
   ce funcții de editare a textului pot fi accesate cu ajutorul meniului, ca
   de exemplu "Unește liniile", "Șterge spațiile de la sfârșitul liniilor" și
   altele asemenea.

 4 Istoria modificărilor (meniul editare)
   Editorul reține fiecare modificare, așa încât se poate merge înapoi sau
   înainte în istoria sesiunii de editare a textului. Singura limită aici este
   memoria calculatorului.
   - <Ctrl>+<z> merge un pas înapoi și <Ctrl>+<Shift>+<z> un pas înainte.
   Rog să fiți conștienți că dacă modificați ceva din "trecut", nu vor mai fi
   exista pași înainte.
   - Când aveți o istorie lungă a modificărilor este câteodată util să săriți
   câțiva pași dintr-o dată.  <Alt>+<z> and <Alt>+<Shift>+<z> este pentru acest
   lucru. Numărul de pași săriți se poate seta din cheia de configurare
    "editpanel > history > fast_undo_steps".
    - Este posibil de asemenea să aruncați o privire la momentul în care a
    început totul.
    <Ctrl>+<Alt>+<z> sare la început și <Ctrl>+<Alt>+<Shift>+<z> înapoi la
    starea finală.

 5 Funcții clipboard (meniul editare)
   Orice desktop nou sau sistem de operare este prevazut cu un clipboard pentru
   a schimba text și alte date între programe într-un mod simplu. Cel mai des
   veți folosii clipboardul pentru a muta textul selectat în interiorul
   programului. Veți găsi toate aceste funcții de asemenea în partea de sus
   a meniului "Editare" și de asemenea multe dintre ele în partea de mijloc
   a bării de unelte.
   - <Ctrl>+<X> ("Taie") șterge textul selectat și îl pune în clipboard.
   - <Ctrl>+<C> ("Copiază") copiază textul selectat în clipboard.
     <Ctrl>+<Ins> la fel.
   - <Ctrl>+<V> ("Inserează") inserează conținutul clipboardului în documentul
     curent la poziția cursorului. de asemenea <Shift>+<Ins>.
   - <Ctrl>+<W> ("Înlocuiește") înlocuiește selecția cu conținutul clipboardului.
   - <Del> ("Delete") șterge selecția.
   - Taie, copiază și șterge pot fi aplicate la linia curentă dacă adăugăm și
     <Shift> la combinația respectivă de taste.
     (șterge linia = <Ctrl>+<Shift>+<Del>)
   - <Ctrl>+<Shift>+<L> sau <R> șterge în linia curentă toate caracterele de la
     stânga sau dreapta cursorului.
   - <Ctrl>+<Shift>+<d> dublează linia curentă, inserează o copie a liniei
     sub linia curentă.
   - Puteți de asemenea să mutați text prin tragere și plasare (drag'n Drop)
     în document și în alte programe, dacă suportă acest lucru. Când doriți
     să copiați text în acest mod, selectați-l, mențineți selecția prin
     clic pe ea și păstrând apăsat butonul mouse-ului, apăsați <Ctrl> (atunci
     va apărea un pătrat cu semnul "+" sub cursor) și lăsați liber butonul
     mouse-ului la poziția în care doriți să copiați textul selectat.

 6 Meniu și dialog de căutare
   Editorul are funcții de căutare o frază dată în documentul curent, în toate
   documentele deschise, sau doar în textul selectat.
   Aceasta se poate face cu sau fără dialogul de
   căutare, dar setarea opțiunilor de căutare se poate face numai prin
   intermediul dialogului de căutare sau în fișierul de configurare dar
   cred că asta este un pic cam neclar.
   - <Ctrl>+<f> activează dialogul de căutare și înlocuire, și așteaptă
   introducerea frazei de căutat, o eventuală selecție existentă va fi
   suprascrisă ca de obicei. Cu ajutorul tastelor <Sus> și <Jos> puteți naviga
   în istoria căutărilor.
   - Dacă ați selectat un text scurt înainte de activarea dialogului, textul
     selectat va fi inserat ca frază de căutat, dar dacă selecția cuprinde mai
     multe linii, atunci editorul va căuta numai în interiorul textului selectat.
     Rog atenție, odată ce ați găsit în interiorul selecției fraza căutată,
     aceasta va fi selectată și căutarea în selecția precedentă nu mai poate
     continua.
   - După ce ați tastat fraza de căutare trebuie să tastați <Enter> ca să
     navigați între rezultatele căutării în josul paginii. Dacă țineți apăsată
     tasta <Shift> în timp ce apăsați <Enter>, direcția va fi în sus.
     Dacă țineți apăsată tasta <Ctrl> în timp ce apăsați <Enter>, fereastra
     de dialog va fi închisă înainte de începerea căutării.
   - Pentru a căuta "înainte" și "înapoi" puteți de asemenea folosii mouse-ul.
     Faceți clic pe butoanele cu lupa și săgețile albastre pentru a naviga
     printre rezultatele căutării.
     În dialogul de căutare sunt mai multe butoane pe partea dreaptă pentru
     scopuri similare ca de exemplu căutări rapide, du-te la primul sau ultimul
     rezultat al căutării.
   - Sub butoanele radio în mijlocul ferestrei de dialog, unde se poate selecta
     scopul căutării, există un buton căsuță de bifare numită "Auto încadrare".
     Dacă este bifată opțiunea, "următoarea" potrivire găsită după ultima de
     la sfârșitul documentului va fi prima de la începutul documentului și
     vice versa.
   - Dacă este bifată opțiunea "Căutare incrementală", editorul va începe
     căutarea (de la începutul documentului) imediat și de fiecare dată când
     e introdus un caracter.
   - opțiuni de căutare:
     + potrivire caracter: căutare care ține cont de majuscule și minuscule
     + început de cuvânt: rezultatul trebuie să fie un început de cuvânt
     + cuvinte întregi: rezultatul trebuie să fie un cuvânt întreg
     + expresii regulare: se pot folosi expresii regulare simple în fraza
       de căutat
   - Este de asemenea posibilă căutarea fără ajutorul dialogului de căutare
     folosind combinația de taste <Ctrl>+<F3> și textul selectat va fi folosit
     ca următoarea frază de căutare. Acum puteți folosi <F3> ca să navigați
     înainte și <Shift>+<F3> pentru a naviga înapoi între rezultatele căutării.
     <Ctrl>+<Alt>+<F3> sare la prima potrivire și <Ctrl>+<Alt>+<Shift>+<F3>
     la ultima potrivire în interiorul scopului selectat.
   - Când apelați dialogul de căutare cu <Shift>+<Ctrl>+<f>, programul așteaptă
   să introduceți fraza de înlocuire, în câmpul de introducere a textului va
   fi inserată ultima frază de căutare folosită. În cazul în care ați selectat
   un text înainte de apelarea dialogului, modul de comportare a dialogului de
   înlocuire va fi același cu acela al dialogului de căutare și de asemenea
   va fi înregistrată istoria, așa încât veți putea selecta fraze cu mouse-ul
   sau cu tastele săgeți verticale.
   - Apăsând <Enter> în timp ce cursorul este în interiorul câmpului înlocuire
   va cauza aceleași acțiuni ca și activarea butonului "Înlocuiește totul".
   Toate potrivirile frazei de căutare în scopul căutării vor fi înlocuite cu
   cu fraza de înlocuire. Dacă țineți apăsat <Ctrl> odată cu <Enter> se va
   închide dialogul după terminarea operațiunii.  Dacă țineți apăsat <Alt>
   odată cu <Enter>, aceeași funcțiune ca a butonului "Cu confirmare" va fi
   inițiată. Diferă de funcția "Înlocuiește totul" numai prin faptul că editorul
   va cere confirmarea înainte de orice înlocuire.
   - Altă metodă de a ajunge la același rezultat este folosirea butoanelor din
   partea dreaptă. Aici puteți decide liber unde să sară și ce să înlocuiască
   prin activarea butoanelor pe care le-am descris mai sus.
   - Dialogul poate fi închis prin apăsarea tastei <Esc> sau cu butonul
   "Închide" care este în colțul din dreapta jos.
   - "Poziționare la linia" sau <Ctrl>+<g> activează un dialog unde puteți
   introduce numărul liniei la care doriți să sară cursorul.

  7 Meniu unelte
  Carnețelul este un panou paralel în care puteți ține text neformatat.
  - <F4> sare la panoul carnețelului și înapoi. <Ctrl>+<F4> îl deschide sau îl
  închide. <F5> în interiorul lui execută o evaluare Perl (eval) a conținutului.
  Rezultatul va fi afișat în panoul de rezultate. Acesta poate fi deschis și
  închis cu  <Ctrl>+<F5>.

 8 Meniu Fișiere
  Conține toate funcțiunile care au acces la dispozitivele de stocare permanentă
  (ex: disc dur). Singurele excepții sunt "Nou" și "Ieșire", dar cred că ele
  aparțin tot aici.
  - "Nou" creează un document gol nou care nu are încă nici o relație cu vreun
  fișier.
  - "Deschide" citește un fișier pe care l-ați selectat cu ajutorul unui dialog
  și îi afișează conținutul într-un document nou.
  - "Reîncarcă" citește un fișier ce are deja un document atașat și înlocuiește
    conținutul afișat cu datele nou citite de pe disc. În acest fel puteți
     restaura conținutul dela ultima salvare.
  - "Inserează din ..." inserează conținutul fișierului selectat în documentul
    vizibil curent la locația cursorului.
  - "Salvează" scrie conținutul documentului vizibil curent în fișierul atașat
    dacă există dacă este un document nou cere un nume de fișier.
  - "Salvează ca" întotdeauna cere un nume de fișier în care să scrie conținutul
    documentului curent. Dar documentul va fi atașat la numele anterior al
    fișierului.
  - "Toate/Celelalte" Multe funcțiuni din acest meniu au un echivalent care
  conține cuvintele "Toate" sau "Celelalte". Așa cum vă așteptați "Toate"
  înseamnă că funcția va fi aplicată la toate fișierele deschise iar "Celelalte"
  înseamnă că funcția va fi aplicată la toate fișierele deschise cu excepția
  celui curent.
  - O "Sesiune" este suma tuturor fișierelor deschise. O astfel de sesiune poate
  fi salvată într-un fișier de sesiuni care conține locația și toate
  proprietățile tuturor fișierelor deschise astfel că puteți restaura sau
  adăuga această sesiune cu ajutorul acestui fișier. Doresc de asemenea ca editorul să poată citi (importa) și scrie (exporta) fișiere de sesiune ale altor
  editoare, dar deocamdată doar fișierul de sesiune al editorului SciTE este
  suportat.

 9 Meniu document - setări document
   Schimbă o proprietate a documentului curent. Modul evidențiere sintaxă și
   comutarea utilizării spații tab-uri poate fi de asemenea schimbat din bara
   de stare interactivă. Toate proprietățile documentului vor fi salvate în
   fișierul de sesiune și vor fi restaurate la următoarea pornire a programului.
   - Modul evidențiere sintaxă determină culorile utilizate în document și
   corespund cu sintaxa unui limbaj anume. În mod normal selecția se face automat
   în funcție de extensia numelui fișierului. Sub cheia de configurare
   file > endings este stabilit ce extensie aparține fiecărui limbaj. Modul
   evidențiere sintaxă poate fi de asemenea stabilit manual, folosind opțiunea
   "Mod sintaxă" din meniul Document, sau cu  meniul contextual din bara de
   stare. (clic dreapta pe stilul curent). Dacă doriți să schimbați culorile
   unui stil, căutați opțiune la sfârșitul meniului.
  - Evidențierea parantezelor este activată la "atingerea" lor cu ajutorul
   cursorului.
   Parantezele fără o pereche potrivită vor fi colorate diferit pentru a atrage
   atenția programatorului că ar putea fi o problemă. Culoarea și altele pot
   fi setate sub cheia de configurare: editpanel > indicator > bracelight.
   În prezent aceste setări sunt globale, dar vor face parte din setările noi
   pentru evidențiere sintaxă.
  - Indentarea blocului înseamnă că orice <Enter> după o paranteză deschisă
   indentează linia următoare mai mult ca cea curentă iar un <Enter> după o
   paranteză închisă mai puțin. Mărimea indentării depinde de mărimea tab-ului,
   vezi și cheia de configurare: editpanel > blockindent. Vezi de asemenea și
   cheile editpanel > brace_automake și editpanel > brace_autojoin care vor
   adăuga automat paranteze de închidere sau șterg cea auto generată dacă
   există una făcută manual.
  - Auto indentarea inserează același număr de caractere în orice linie nouă, ca
   în linia precedentă. În prezent este un comportament global, cheia de
  configurare fiind: editpanel > autcoindent.
  - Tab-urile nu sunt caractere vizibile, vor fi afișate ca o sumă de spații.
   Câte spații înseamnă un tab, depinde de setări. Notați vă rog, chiar dacă
   setările spun că acest număr este 4, un tab poate fi afișat ca 3, 2 sau un
   spațiu, deoarece un tab ajunge la o poziție care este un multiplu al
   dimensiunii sale maxime. În documente noi sau deja deschise, setați valoarea
   în cheia de configurare "file > defaultsetting > tab_size".
  - Tab-uri soft înseamnă că dacă apăsați tasta  <Tab>  (cea cu simbolurile
  |<-- -->| ), editorul nu va crea un număr de spații cu aceeași dimensiune
  ca cea pe care ar fi avut-o tab-urile. Cheia de configurare
  file > defaultsetting > tab_use.
  - EOL: Unix (Linux), Mac și Windows utilizează caractere diferite pentru a
  marca sfârșitul liniei, dar aceasta nu este o problemă pentru editor, pentru
  că liniile vor fi afișate în toate cazurile corect. Editorul, recunoaște
  de asemenea ce caractere sfârșit de linie care sunt utilizate în document și
  dacă îl editați, vor fi inserate caracterele corecte. Când doriți să schimbați
  caracterele sfârșit de linie dintr-un document, folosiți sub meniul EOL sau
  meniul de context din bara de stare. Trebuie să dați clic dreapta pe câmpul
  care afișează caracterele sfârșit de linie curente.
  Caracterele sfârșit de linie ale unui document nou vor fi setate conform cu
  cheia de configurare: "file > defaultsetting > EOL_new" iar valorile pot fi
  "cr,lf sau cr+lf". Dacă cheia: "file > defaultsetting > EOL_open" este setată
  la una din aceste valori, fișierul va fi convertit la deschidere. Implicit
  este auto care păstrează setarea originală.
  - Protecție la scriere. Când utilizatorul nu are permisiuni de acces la fișier,
  editorul va bloca automat documentul și va face acest lucru vizibil prin
  adăugarea unui caracter '#' după numele documentului. Aceasta ar trebui să
  prevină conflicte ulterioare, dar veți putea totuși salva documentul sub un
  nume diferit. Sau poate doriți să folosiți acestă facilitate pentru a proteja
  un text împotriva neatenției proprii.

 10 Meniu vizualizare
   Funcții ce afectează numai vizual textul sau programul sunt descrise sumar
   aici. Toate setările de aici afectează toate documentele în mod egal.
    - "Întotdeauna vizibil" poate fi comutat cu ajutorul combinației de taste
    <Ctrl>+<T> și înseamnă că fereastra principală va fi afișată întotdeauna
    deasupra celorlalte ferestre.
    - "Context Menus"-"Statuscontext"

    ...

  To be continued ...  :)

